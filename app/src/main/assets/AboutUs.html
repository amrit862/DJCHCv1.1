
<HTML>
<head>
    <meta http-equiv="Content-Type" content="text/html; charset=utf-8" />
    <link href="bootstrap.css" rel="stylesheet">
</head>
<Body style="padding:10px;text-align:justify">

<center>
    <b>
        <font size = "6">
            <h3 style="text-align:center; font-family: initial;color: #337ab7;"><b>श्री १००८ चंद्रप्रभ सरोवर जिनालय - सफर एक नज़र में</b></h3>
        </font>
    </b>
</center>
<br><br>

<h4><p style="color:#4d4d4d;text-align:center">श्री चंद्रप्रभ भगवान की जय हो</p></h4>
<p style="color:#4d4d4d;">हैदराबाद के हाईटेक सिटी इलाके में जिन मंदिर नहीं होने के कारण यहाँ पर कार्यरत जैन युवाओं व उनके परिजनों को देव दर्शन से वंचित होना पड़ रहा था । उनकी स्तिथि ठीक वैसी ही थी जैसे "तुम बिन मैं व्याकुल भयो जैसे जल बिन मीन"। इस समस्या के समाधान हेतु मई २०११ मे १५-२० जैन युवाओं ने कठिन संकल्प लिया की एक अस्थायी जिन चैत्यालय का निर्माण किया जाय।</p>

<p style="color:#4d4d4d;">इस भावना को फलीभूत करने के लिए आपस में विचार विमर्श के बाद परम पूज्य संत शिरोमणि आचार्य श्री विद्यासागर महराज जी के आशीर्वाद से, मैत्री नगर, मदीनागुड़ा में एक नव निर्मित भवन को किराए पर लिया । बहन श्रीमती इंद्रा देवी जैन उज्जैन ने १००८ चन्द्रप्रभ भगवान की अष्ट धातू की प्रतिमा प्रदान की, उन्हें बहुत बहुत साधुवाद। यह प्रतिमा आचार्य श्री विशुद्ध सागर जी महाराज द्वारा विराट नगर जयपुर में प्राण प्रतिष्ठित की गयी। इस प्रतिमा को दिनांक १२ जून २०११ को विधि विधान से एवं बड़े हर्ष उल्लास के साथ जिन चैत्यालय मे विराजमान किया गया। इस चैत्यालय के रख रखाव एवं भविष्य की रूप रेखा निर्धारित करने के लिए एक कमेटी का गठन किया गया जिसका नाम "<b>दिगम्बर जैन सेंटर ऑफ़ हाईटेक सिटी(DJCHC)</b>" हैदराबाद रखा गया।धीरे धीरे लोग जुड़ते गए और करीबन ३५०-४०० सदस्य रजिस्टर हो गए। अब सबके मन में यह विचार हिलोरें खा रहा था की श्रीजी के लिए इस अस्थायी भवन के स्थान पर एक भव्य मंदिर का निर्माण किया जाये। प्रभु के आशीर्वाद एवं परम पूज्य संत शिरोमणि आचार्य श्री विद्यासागर महराज जी के आशीर्वाद एवं भक्तों के पुण्योदय से योजनाएं बनी और आर्थिक सहयोग के लिए सभी सदस्यों ने अपना एक एक माह का वेतन दान कर कोष निर्मित किया। सभी सदस्य पूर्ण उत्साह एवं लगन से इस ओर बढे की अपना मंदिर शीघ्र अति शीघ्र बने।</p>

<p style="color:#4d4d4d;">DJCHC परिवार में विभिन्न शहरों के भिन्न भिन्न पंथ मान्यताओं के सदस्य हैं और भविष्य में भी होंगे इसे ध्यान में रखते हुए चैत्यालय के मुख्य मार्गदर्शक श्री विमल चंद छाबड़ा (इंदौर) के सुझाव से मंदिर में पूजा प्रक्षाल आदि की विधि निर्धारित की गई। इन सुझावों के आधार पर दिगम्बर जैन शुद्ध तेरह पंथ आमनाय के अनुसार ही सदैव मंदिर की व्यवस्था संचालित की जायेगी। मंदिर के रख रखाव एवं अतिरिक्त खर्चों के लिए स्वेच्छिक मासिक राशि की व्यवस्था की गयी। इस प्रकार चैत्यालय की दैनिक दिनचर्या प्रारम्भ हुई।सभी के पुण्यकर्मों के उदय से आखिरकार वह शुभ दिन आ ही गया, दिनांक २७ जुलाई २०१३ को वैशाली नगर में भूमि पूजन संपन्न हुआ एवं मंदिर नव निर्माण का कार्य प्रारंभ हुआ। यह मंदिर पूर्ण रूप से वास्तु विज्ञान को जानकर निर्मित किया गया है जिसके लिए ब्रह्मचारी प्रदीप भैया जी (अशोकनगर )प्रतिष्ठाचार्य का विशेष योगदान रहा । मंदिर निर्माण के उपरान्त वात्सल्य वारिधि आचार्य श्री वर्धमान सागर जी महाराज द्वारा किशनगढ़ राजस्थान में आठ जिन प्रतिमाओं को प्रतिष्ठित कराया गया। इन प्रतिमाओं को विधि विधान एवं पूर्ण हर्ष उल्लास के साथ दिनांक ८ जून २०१५ (आषाढ़ कृष्ण षष्ठी ) को १००८ चन्द्रप्रभ सरोवर जिनालय वैशाली नगर हैदराबाद में विराजमान किया गया।</p>

<p style="color:#4d4d4d;">DJCHC परिवार के सदस्य जिन्होंने भव्य जीवों के कल्याण के लिए जिस सद भावना से जिनमंदिर के निर्माण मे सहयोग दिया है वे सब धन्यवाद के पात्र हैं। हम सदैव सभी आचार्यो और जिन मुनियों के ऋणी रहेंगे जिन्होंने हमेशा अपनी दिव्य दॄष्टि एवं आशीर्वाद बनाये रखी । हम सब सदा इस जैन युवा ग्रुप के आभारी रहेंगे, क्योंकि यदि इन्होंने मंदिर के निर्माण का संकल्प नहीं लिया होता तो आज हम सब देव दर्शन से वंचित रहते। इनका यह कार्य सदां अविस्मरणीय रहेगा। वे भी धन्यवाद के पात्र हैं जो हैदराबाद के बाहर हैं और दजचक के सदस्य ना होते हुए भी जिन्होंने आर्थिक सहयोग प्रदान किया।</p>

<p style="color:#4d4d4d;">हम सब यह संकल्प करें की पंथवाद पर नहीं चलकर, तन मन धन से मंदिर और जिनधर्म का आगम के अनुसार सदैव ही संरक्षण करते रहेंगे|</p>
</BODY>
</HTML>